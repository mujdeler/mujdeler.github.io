 Matta 10:11 Ve her hangi şehir veya köye girerseniz, orada değerli kim olduğunu araştırın, ve çıkıncıya kadar orada kalın.

 Matta 10:12 Ve evin içine girerken evi selâmlayın. 13 Ve eğer o ev değerli ise, selâmınız onun üzerine gelsin; fakat değerli değilse, selâmınız size geri dönsün. 14 Ve kim sizi kabul etmez ve sözlerinizi dinlemezse, o evden veya şehirden çıkarken ayaklarınızın tozunu silkin. 15 Doğrusu size derim: Hüküm günü, o şehirden ziyade Sodom ve Gomorra diyarına kolaylık olacaktır. 
 
 Matta 10:17 İnsanlardan sakının. Çünkü sizi mahkemelere verecek, havralarında kamçılayacaklar. 18 Benden ötürü valilerin, kralların önüne çıkarılacak, böylece onlara ve uluslara tanıklık edeceksiniz. 19 Sizleri mahkemeye verdiklerinde, neyi nasıl söyleyeceğinizi düşünerek kaygılanmayın. Ne söyleyeceğiniz o anda size bildirilecek. 20 Çünkü konuşan siz değil, aracılığınızla konuşan Allah'ın Ruhu olacak.
 
 Matta 10:26 “Bu yüzden onlardan korkmayın. Çünkü örtülü olup da açığa çıkarılmayacak, gizli olup da bilinmeyecek hiçbir şey yoktur. 27 Size karanlıkta söylediklerimi, siz gün ışığında söyleyin. Kulağınıza fısıldananı, damlardan duyurun. 28 Bedeni öldüren, ama canı öldüremeyenlerden korkmayın. Canı da bedeni de cehennemde mahvedebilen Allah'dan korkun.
 
 Matta 12:7 Fakat siz: “Ben kurban değil, merhamet isterim,”Hoşea 6:6. sözünün ne demek olduğunu bilmiş olsaydınız, suçsuzları mahkûm etmezdiniz.

 Matta 14:31 İsa hemen elini uzatıp onu tuttu, ve kendisine dedi: Ey az imanlı, neden şüphe ettin?
 
 Matta 15:10 Ve İsa halkı yanına çağırıp onlara dedi: Dinleyin ve anlayın; 11ağza giren şey insanı kirletmez; fakat ağızdan çıkan şeydir ki, insanı kirletir.
 
 Matta 15:16 Ve İsa dedi: Siz de mi hâlâ anlayışsızsınız? 17Anlamıyor musunuz ki, ağza giren her şey karna geçer, ve mecraya atılır? 18Fakat ağızdan çıkan şeyler yürekten çıkar, ve insanı onlar kirletir. 19Çünkü kötü düşünceler, katiller, zinalar, fuhuşlar, hırsızlıklar, yalan şehadetler, küfürler yürekten çıkar. 20İnsanı kirleten şeyler bunlardır; fakat yıkanmamış ellerle yemek insanı kirletmez.
 
 
 
 
 
 
 
